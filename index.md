---
layout: lesson
root: .
---

Benvinguts i benvingudes al taller de gestió de dades de recerca i curació de dades per a professionals de la informació. Aquest curs ha estat organitzat pel Consorci de Serveis Universitaris de Catalunya (CSUC) i la institució CERCA, i impartit per la Clara Llebot, Data Management Specialist a la Oregon State University. 

Aquest taller explora bones pràctiques en la gestió de dades de recerca, i les diferents maneres com els professionals de la informació poden recolzar els investigadors i investigadores per una millor gestió de les dades. 

Gestionar dades de recerca inclou tenir en compte consideracions ètiques quan es prenen decisions respecte les dades. Això pot voler dir protegir la confidencialitat dels participants quan s'escaigui, tenir en compte la propietat intel·lectual de les dades, no falsificar, fabricar o plagiar dades, donar el reconeixement adequat als autors i creadors de les dades. Gestionar dades de recerca també inclou mantenir les dades segures, és a dir, donar accés només a qui sigui adequat, mantenir còpies de seguretat, i protegir les dades de furts i accidents. Una bona gestió de dades inclou mantenir una bona documentació per assegurar-se que els experiments es poden reproduir. I, finalment, gestionar dades vol dir preocupar-se pel futur de les dades. Assegurar-se que no es perdran al final del projecte, que seran preservades a llarg termini, que es compartiran amb qui sigui adequat compartir-les, amb totes les metadades necessàries per què siguin útils.  

> ## Prerequisits
>
> Aquest curs està pensat per professionals de la informació i tècnics de suport de recerca. No és necessari tenir
> coneixements sobre dades de recerca, però estar familiaritzats amb 
> l'activitat acadèmica és útil.
{: .prereq}
